
#   Una questione di codice


La legge, si sa, è sempre una questione di Codice. 
Nei Codici legali, infatti, sono custodite le leggi che disciplinano i rapporti tra individui, il vivere in società. Nei Codici procedurali troviamo, invece, gli strumenti per applicarle. Ci sono, poi, le leggi speciali, le direttive, le normative, i decreti…  Insomma, è un corpus vastissimo che continua a crescere per adattarsi ai cambiamenti e alle innovazioni. 
Il nostro vivere quotidiano, infatti, è scandito da regole che spesso, come cittadini comuni, non conosciamo. E se volessimo saperne di più? Come orientarci in questo groviglio di informazioni? Nell’era del digitale, viene naturale rivolgersi al web e questo molti avvocati “social” l’hanno capito così bene da trasferirvi la grande mole di materiale giuridico: il corpus si trasforma allora in un’immensa vastità di dati sparsi in giro per la rete. Come sfruttarli? Mentre i content creator offrono consulenze digitali e pubblicano stories e articoli, incrementando ulteriormente la quantità di dati, il settore informatico si preoccupa di riorganizzare questi Big Data. L’obbiettivo principale è quello di ricavare nuova conoscenza, individuando i pattern che riescono a raffigurare la situazione legale italiana ed evidenziare le tendenze e le problematicità, così da studiare possibili soluzioni.
{:.giustificato}




